<!DOCTYPE html>
<html lang="en">
<head>
    <meta charset="UTF-8">
    <title>T04 - Skryptowe języki programowania</title>
    <link rel="stylesheet" href="style.css">
</head>
<body>
<header>
    <h1>T04 - Skryptowe języki programowania</h1>
    <h2>Autor: Jakub Grzegorczyk</h2>
</header>
<section>
    <div>
        <p><b>Aplikacja internetowa</b> to program, który pracuje na serwerze i komunikuje się z użytkownikiem poprzez
            sieć
            komputerową z wykorzystaniem przeglądarki internetowej. Przeglądarka internetowa w takim przypadku pełni
            funkcję interfejsu użytkownika.
            W aplikacji internetowej zakłada się interakcję z użytkownikiem, korzystanie z baz danych i innych usług,
            często rozproszonych, umieszczonych na wielu różnych serwerach.
            Istotnymi cechami aplikacji internetowej są łatwość i szybkość dotarcia do informacji (dowolny komputer
            podłączony do internetu lub sieci LAN i przeglądarka stron internetowych) oraz bezpieczeństwo danych (login
            i hasło, szyfrowanie połączenia oraz system uprawnień).
        </p>
    </div>
    <div>
        <h2>Zalety aplikacji internetowych</h2>
        <ul>
            <li>dostępność dla wszystkich zainteresowych bez ograniczeń związanych z czasem i miejscem,</li>
            <li>praktycznie brak konieczności instalowania dodatkowego oprogramowania - aby korzystać z aplikacji
                internetowej wystarczy przeglądarka internetowa (czasem tylko z dodatkowymi pluginami),
            </li>
            <li>brak konieczności zakupu dodatkowego sprzętu komputerowego - aplikacja internetowa może zostać
                zainstalowana na serwerze dostępnym w internecie,
            </li>
            <li>łatwość utrzymania i modernizacji, ponieważ zmiany i aktualizacje w aplikacji są wykonywane na serwerze
                bez udziału użytkowników aplikacji,
            </li>
            <li>łatwość integracji aplikacji internetowej z innymi usługami, np. stroną internetową,</li>
            <li>niższe koszty wytworzenia, uruchomienia i utrzymania aplikacji internetowej w porównaniu z innymi
                rozwiązaniami - większość technologii stosowanych do wytworzenia aplikacji internetowych jest bezpłatna.
            </li>
        </ul>
    </div>
    <div>
        <h2>Narzędzia aplikacji internetowych</h2>
        <p>
            Do prawidłowej pracy aplikacji internetowej potrzebne jest:
        </p>
        <ul>
            <li>oprogramowanie zwane serwerem WWW (na przykład Apache, IIS)</li>
            <li>oprogramowanie wspomagające (serwer bazodanowy — na przykład MySQL, MS SQL)</li>
            <li>środowisko do tworzenia programów (na przykład PHP, Java, C#)</li>
        </ul>
        <p>Z serwerem WWW komunikuje się przeglądarka internetowa, a serwer bazodanowy i interpreter umożliwiają
            udostępnianie dynamicznie tworzonych stron internetowych oraz zarządzanie bazami danych.</p>
        <p>
            Narzędzia stosowane podczas pracy z aplikacją internetową można podzielić na dwie grupy:
        </p>
        <ul>
            <li>Narzędzia po stronie klienta — pozwalają klientowi wykonywać część zadań związanych z obsługą aplikacji.
                Należą do nich JavaScript, aplety Java, AJAX i inne.
            </li>
            <li>Narzędzia po stronie serwera — pozwalają wykonywać na serwerze zadania służące do obsługi żądań klienta.
                Są to technologie typu: ASP.NET (Active Server Pages), JavaServer Pages (JSP) i języki PHP, Perl,
                Coldfusion, Ruby on Rails i wiele innych.
            </li>
        </ul>
    </div>
    <div>
        <h2>Technologie po stronie klienta</h2>
        <ul>
            <li><b>JavaScript</b></li>
        </ul>
        <p>Technologie działające po stronie klienta są związane z rodzajem oprogramowania klienckiego, czyli
            przeglądarki internetowej i zainstalowanych wtyczek. Najczęściej wspomagają one technologie działające po
            stronie serwera.
            Podstawową technologią stosowaną po stronie klienta jest JavaScript. Jest to język skryptowy, którego kod
            można wstawić w kod strony HTML w celu uzyskania dynamiki strony.
            JavaScript jest obecnie wspierany przez wszystkie przeglądarki i nie wymaga instalowania dodatkowego
            oprogramowania.
        </p>
        <ul>
            <li><b>Aplety Java</b></li>
        </ul>
        <p>Inną technologią, która może być stosowana po stronie klienta, są aplety Java. Aplety te pisane są w języku
            Java, a do ich wykonania potrzebne jest zainstalowanie w przeglądarce wtyczki Java Virtual Machine. Aplety
            Java są coraz rzadziej stosowane ze względu na zajmowanie zbyt wielu zasobów komputera i rozwój innych
            technologii.</p>
        <ul>
            <li><b>Flash</b></li>
        </ul>
        <p>Technologia Flash to kolejne narzędzie, które może być stosowane po stronie klienta. Dostarcza ono narzędzi
            do tworzenia animacji i efektów graficznych. Technologia Flash wymaga instalowania w przeglądarce specjalnej
            wtyczki Adobe Flash Player.</p>
        <ul>
            <li><b>AJAX</b></li>
        </ul>
        <p>AJAX (ang. Asynchronous JavaScript and XML) to technologia uzupełniająca język JavaScript. Oferuje ona te
            same działania po stronie klienta co JavaScript. Ale w technologii AJAX komunikacja z serwerem jest
            realizowana w tle, podczas gdy użytkownik pracuje na stronie WWW.</p>
        <h2>Technologie po stronie serwera</h2>
        <p>Technologie działające po stronie serwera powodują, że klient otrzymuje gotową stronę internetową
            wygenerowaną z uwzględnieniem kryteriów określonych przez użytkownika.</p>
        <ul>
            <li><b>CGI</b></li>
        </ul>
        <p>Pierwszą technologią, która zyskała popularność i jest stosowana nadal w niektórych aplikacjach, była
            technologia CGI (ang. Common Gateway Interface). Umożliwiała ona między innymi dynamiczne generowanie
            dokumentów przed wysłaniem ich do przeglądarki, tworzenie dokumentów w oparciu o dane znajdujące się w
            bazie, generowanie i przetwarzanie formularzy. Skrypty CGI mogą być programami kompilowanymi do postaci
            binarnej lub programami interpretowanymi, pisanymi np. w Perlu lub w języku skryptowym powłoki.</p>
        <ul>
            <li><b>ISAPI</b></li>
        </ul>
        <p>Filtry ISAPI (ang. Internet Server API), których działanie jest sterowane zdarzeniami serwera, a nie
            żądaniami klienta. Zaletą tej technologii jest szybkość działania oraz większa wydajność w porównaniu z
            technologią CGI. Jej wadą jest działanie tylko w systemach Windows.

            Obecnie popularne stały się technologie, które generują strony WWW poprzez interpretowanie kodu osadzonego
            wewnątrz strony.
        </p>
        <ul>
            <li><b>ASP.NET</b></li>
        </ul>
        <p>Jest to bardzo wydajna i nowoczesna technologia opracowana przez firmę Microsoft. Przeznaczona została do
            tworzenia różnych aplikacji internetowych w formatach HTML, WML oraz XML. Tworzone dokumenty zawierają
            statyczną treść, ale w ramach kodu statycznego istnieje możliwość dodania kodu dynamicznego.</p>
        <ul>
            <li><b>JSP</b></li>
        </ul>
        <p>JavaServer Pages — wraz z innymi elementami wchodzącymi w skład platformy Java Platform firmy Sun umożliwia
            tworzenie dynamicznych dokumentów WWW w formatach HTML, XHTML, DHTML oraz XML z wykorzystaniem języka Java.
            Jest to rozwiązanie podobne do technologii PHP.</p>
        <ul>
            <li><b>PHP</b></li>
        </ul>
        <p>Wraz z serwerem WWW Apache oraz serwerem baz danych MySQL tworzy wydajną i niezależną od systemu platformę do
            budowania dynamicznych stron WWW. Platforma ta określana jest jako platforma AMP. W systemach Linux znana
            jest pod nazwą LAMP, a w systemie Windows pod nazwą WAMP. Istnieje również wieloplatformowa wersja, nazywana
            XAMPP. PHP jest systemem otwartym, dzięki czemu powstają coraz nowsze moduły rozszerzające jego możliwości.
            PHP jest nie tylko technologią funkcjonującą po stronie serwera. Jest to również język skryptowy,
            wykorzystywany przy pracy nad aplikacjami uruchamianymi niezależnie od serwera WWW.</p>
    </div>
    <div>
        <h2>Struktura aplikacji internetowej</h2>
        <p>Podstawowa architektura aplikacji internetowej zakłada, że na komputerze użytkownika funkcjonuje wyłącznie
            oprogramowanie obsługi interfejsu użytkownika, natomiast oprogramowanie właściwej aplikacji oraz
            oprogramowanie dostępu do danych znajdują się na oddzielnych, dedykowanych komputerach. Takie rozwiązanie
            pozwala na współbieżny dostęp do danych i aplikacji oraz obniża wymagania dla komputera użytkownika.</p>
        <img src="img/1.png" alt="">
        <p>Rozszerzona architektura aplikacji internetowej zakłada, że w jej skład wchodzą trzy programowe warstwy
            funkcjonalne:</p>
        <ul>
            <li><b>Warstwa klienta</b> — odpowiedzialna za interfejs użytkownika i interakcję z użytkownikiem, oparta na
                kliencie HTTP.
            </li>
            <li><b>Warstwa aplikacji</b> — która w odpowiedzi na żądania klientów tworzy dokumenty dynamiczne. Warstwa
                ta
                składa się z serwera HTTP i serwera aplikacji będącego środowiskiem uruchomieniowym dla aplikacji
                generujących dokumenty dynamiczne.
            </li>
            <li><b>Warstwa danych</b> — która odpowiada za udostępnianie informacji umieszczanych w dokumentach
                dynamicznych.
                Warstwa ta składa się z serwera bazy danych, który odpowiada na żądania w języku SQL
            </li>
        </ul>
        <img src="img/2.png" alt="">
        <p>Istotnym elementem tej architektury jest serwer aplikacji. Odpowiada on za obsługę komunikacji z warstwą
            klienta i warstwą danych. Programista, który tworzy aplikacje internetowe, nie musi tworzyć kodu obsługi
            protokołu HTTP z klientem ani kodu obsługi komunikacji SQL z serwerem bazy danych. Ponadto serwer aplikacji
            realizuje inne typowe funkcje, np. obsługę transakcji, rejestrację żądań w plikach dziennika, autoryzację
            dostępu użytkowników do aplikacji.</p>
        <p>Aplikacje internetowe najczęściej buduje się w ten sposób, że poszczególne funkcje systemowe w celu ich
            separacji są rozdzielone pomiędzy różne komponenty. Stosowane są dwie metody:</p>
        <ul>
            <li><b>architektura 4-warstwowa (4-tier architecture)</b></li>
            <li><b>architektura Model-View-Controller.</b></li>
        </ul>
        <h3>Architektura 4-warstwowa</h3>
        <p>Nazywa się tak, ponieważ definiuje cztery warstwy aplikacji internetowej. Są to warstwy:</p>
        <ul>
            <li><b>klienta,</b></li>
            <li><b>logiki prezentacji,</b></li>
            <li><b>logiki biznesowej,</b></li>
            <li><b>danych.</b></li>
        </ul>
        <p>Składniki aplikacji są podzielone na dwie grupy: składniki logiki prezentacji i składniki logiki
            biznesowej.</p>
        <p>Zadania składników logiki prezentacji to:</p>
        <ul>
            <li>przyjmowanie żądań od klientów,</li>
            <li>wywoływanie funkcji składników logiki biznesowej,</li>
            <li>generowanie dokumentów dynamicznych</li>
            <li>wypełnianie ich danymi przekazywanymi przez składniki logiki biznesowej.</li>
        </ul>
        <p>Zadania składników logiki biznesowej to:</p>
        <ul>
            <li>realizacja procesów biznesowych</li>
            <li>komunikacja z bazą danych</li>
        </ul>
        <img src="img/3.png" alt="">
        <h3>Architektura Model-View-Controller (MVC)</h3>
        <p>
            Jest dalszym rozwinięciem architektury 4-warstwowej. Składniki aplikacji internetowej są podzielone na trzy
            grupy:
        </p>
        <ul>
            <li><b>składniki sterujące</b> — logika sterowania (controller) - przyjmują żądania od klientów oraz
                koordynują ich obsługę (wywoływanie funkcji składników modelu i prezentacji)
            </li>
            <li><b>składniki prezentacji</b> — logika prezentacji (view) - tworzą dokumenty dynamiczne i wypełniają je
                danymi dostarczanymi przez składniki modelu.
            </li>
            <li><b>składniki modelu</b> — logika biznesowa (model) - odpowiadają za realizację procesów biznesowych i
                komunikację z bazą danych.
            </li>
        </ul>
        <img src="img/4.png" alt="">
    </div>
    <div>
        <p><b>Zaletą technologii aplikacji internetowych</b> jest to, że użytkownik korzystający z takiej aplikacji
            może
            posługiwać się tylko programem klienta HTTP, który zwykle ma małe wymagania sprzętowe. Dzięki temu dostęp do
            aplikacji internetowych możliwy jest też za pomocą tabletu czy telefonu komórkowego. Inną zaletą jest wygoda
            administrowania aplikacjami internetowymi. Są one umieszczane na pojedynczym komputerze (serwerze
            aplikacji), w związku z tym prace administracyjne dotyczą tylko tego komputera.</p>
        <p><b>Wadą technologii aplikacji internetowych</b> są koszty, jakie należy ponieść, aby wdrożyć ten system (np.
            konieczność zakupu serwera o dużej mocy obliczeniowej czy zakupu komercyjnego oprogramowania serwera
            aplikacji). Inną niedogodnością są trudności z wytwarzaniem oprogramowania.
            Serwerami aplikacji są np.: poss Application Server (serwer aplikacji w Javie na licencji LGPL), IBM
            WebSphere (serwer aplikacji JEE oferowany przez firmę IBM), platforma .NET Microsoft.
        </p>
    </div>
</section>
</body>
</html>